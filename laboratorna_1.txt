1
/start/
Історія календаря — не лише матеріал для ілюстрації розвитку науки про лічбу часу.Особливості календаря іноді допомагаютьзбагнути минуле, запровадже-
ння нового календаря часто супроводжує важливі політичні події. Такі приклади відомі й з життя нашої країни. Зупинимося на одному з них. ...988 рік. 
На Русі прийнято християнство як державну релігію. Незважаючи на всю важливість цієї події, літописи обмежуються описом хрещення киян, не називаючи 
ні дня, ні місяця, ні навіть пори року, коли воно відбулося. Чому? Численні факти свідчать, що прийняття християнства на Русі не було несподіванкою. 
За повідомленнями арабських та візантійських джерел, уже в IX ст. серед руських дружинників і купців було чимало християн. Християнами, як відомо, 
були бабка князя Володимира Ольга та деякі з її близьких осіб. У Києві вже в першій половині X ст. існував християнський храм — церква св. Іллі. Як 
готувалось прийняття нової релігії, розповідає й «Повість временних літ». Нарада бояр і міських старійшин, скликана князем Володимиром у 987 р., 
вирішила направити послів до різних країн, щоб переконатися в перевазі тієї чи іншої форми релігії. Повернувшись додому, посли висловилися на 
користь прийняття християнства за грецьким зразком. Нова боярська нарада, яка відбулася в тому самому році, схвалила таке рішення й доручила князеві 
обрати місце хрещення киян. Про дату цієї важливої акції на нараді (наче про всім давно відому річ) не йшлося. Чому? Важливою стороною прийняття 
християнства на Русі є запровадження християнського юліанського календаря, місцевою особливістю якого стало віднесення Нового року на 1 березня за 
юліанським стилем (далі — ю. ст.). Чому саме цей день був першим у році? Можливо, 1 березня (ю. ст.) 988 р. було обрано князем тому, що цей день 
вважався в християнстві днем створення Всесвіту? Проте, хоча церковний пасхальний рік починався 1 березня початком цивільного року в католицьких 
країнах було 1 січня а в православній Візантії — 1 вересня. Тоді, може, віднесення початку року на Русі на березень викликано тим, що, вводячи 
новий календар, князь хотів і розпочати його одразу ж по закінченні року старого дохристиянського календаря?
/end/



2
/start/
Меркурій є найменш вивченою планетою земного типу. Раніше тільки один космічний апарат (КА) — американський «Маринер-10» — наближався до планети в 
1974 та 1975 рр. Він передав відомості, зібрані під час трьох короткострокових прольотів, лише про частину (45%) меркуріанської поверхні. Новим 
апаратом, запущеним для вивчення Меркурія, став «Мессенджер» («МЕSSЕNGЕR» — МЕrсurу Surfасе, Sрасе ЕNvironment, GЕоchеmіstrу, аnd Ranging, тобто 
«Поверхня Меркурія, космічне оточення, геохімія й систематизація»). Проект «Мессенджер» коштуватиме 256 млн дол. США і при цьому стане однією з 
найдешевших космічних місій НАСА. За допомогою цього КА вчені мають намір одержати фотографії всієї поверхні планети та довідатися більше про її 
будову й принципи формування. Біля Меркурія новий космічний дослідник з’явиться у січні 2008 р. Крім цих двох американських місій, ще Європейське 
космічне агентство (ЕSА) разом з японським аерокосмічним дослідницьким агентством (JАХА) розробляє місію «ВерріСоlоmbо». Запустити КА «ВерріСоlоmbо» 
планується в 2013 р., а орбіти Меркурія він досягне 2019 р., де й розділиться на дві складові. Зупинімося детальніше на згаданих вище космічних 
місіях до Меркурія і на наукових результатах, як уже здобутих з їхньою допомогою, так і запланованих.«Маринер-10» («Маrіnеr-10») — автоматична 
міжпланетна станція, запущена 3 листопада 1973 р. ракетою-носієм Аtlаs/Сеntаur (Аtlаs SLV-3D/ Сеntаur D-1А) з космодрому на мисі Канаверал. Завда-
нням польоту було вивчення планет Венера й Меркурій із пролітної траєкторії. Загальна вартість проекту — приблизно 100 млн дол. США. «Маринер-10» 
дотепер все ще залишається єдиним апаратом, що зробив дослідження й знімання Меркурія із близької відстані. Це був останній апарат серії «Маринер», 
оскільки апарати «Маринер-11» і «Маринер-12» у свій час були перейменовані у «Вояджер-1» і «Вояджер-2» відповідно. Характеристики апарата: корпус 
завдовжки 1,4 м та дві сонячні панелі завдовжки 2,7 м кожна; маса в момент запуску — 503 кг, з них 79,4 кг припадало на наукові прилади. КА був 
обладнаний двома ідентичними камерами для роботи у видимому й ультрафіолетовому діапазонах; інфрачервоним радіометром; ультрафіолетовим спекгроме-
тром; детектором сонячної плазми; комплектом лічильників Гейгера—Мюллера для реєстрації заряджених часток; двома магнітометрами, винесеними на штанзі
завдовжки 7 м. КА «Маринер-10» був першим апаратом, що використав гравітаційний маневр і змінив за допомогою Венери свій перигелій для зближення з 
орбітою Меркурія. При цьому відстань до Венери стала 5770 км. Апарат передав приблизно 3000 знімків планети в ультрафіолетових і видимих променях з 
максимальною роздільністю 90 та 18 м відповідно. Фотографії показали, що атмосфера планети перебуває в постійному русі, за їхніми даними була створе-
на модель динаміки венеріанської атмосфери. Апарат також уточнив масу Венери (вона виявилася трохи меншою, ніж використовували раніше під час розра-
хунків), і підтвердив відсутність у неї магнітного поля.
/end/



3
/start/
В однієї жінки була маленька донька Оля. Коли дівчинці виповнилося п’ять років, вона тяжко захворіла: просудилась, почала кашляти і танула на очах. 
До нещасної матері почали приходити родичі: Олині тітки, дядьки, бабусі, дідусі. Кожен приносив щось смачне й поживне: липовий мед і солодке 
коров’яче масло, свіжі лісові ягоди й горіхи, перепелині яєчка й бульйон з курячого крильця. Кожен говорив: «Треба добре харчуватися, треба дихати 
свіжим повітрям і хвороба втече в ліси й на болота». Оля їла мед у стільниках і солодке коров’яче масло, лісові ягоди й горіхи, перепелині яєчка й 
бульон з курячого крильця. Але нічого не допомогало – дівчинка вже ледве вставала з ліжка. Одного дня біля хворої зібрались родичі. Дідусь Опанас 
сказав: — Чогось їх не вистачає. А чого — і сам не можу зрозуміти. Раптом відчинились двері, і в хату ввійшла прабабуся Олі — столітня Надія. Про 
неї родичі забули, бо багато років сиділа прабабуся в хаті, нікуди не виходила. Але почувши про хворобу правнучки, вирішила навідати її. Підійшла до 
ліжка, сіла на ослінчик, взяла Олину руку в свою, зморшкувату і маленьку, й сказала: — Немає в мене ні медових стільників, ні солодкого коров’ячого 
масла, немає ні свіжих лісових ягід, ні горіхів, немає ні перепелиних яєчок, ні курячого крильця. Стара я стала, нічого не бачу. Принесла я тобі, 
мила моя правнучко, один-єдиний подарунок: сердечне бажання. Єдине бажання залишилось у мене в серці — щоб ти, моя квіточко, видужала й знову раділа 
ясному сонечкові. Така величезна сила любові була в цьому доброму слові, що маленьке Олине серце забилось частіше, щічки порозовішали, а в очах 
засяяла радість. — Ось чого не вистачало Олі, — сказав дід Опанас. — Доброго слова.
/end/



4
/start/
Шкільна форма не з’явилася вчора. Її коріння сягає XIX століття, коли в Російській імперії в 1833 році затвердили цивільні мундири для гімназій. 
Хлопці носили сюртуки, а дівчата — сукні певних кольорів залежно від віку, наприклад, коричневі для молодших і білі для старших учениць. Це був не 
просто одяг, а знак статусу, що відображав ієрархію суспільства. Після Жовтневого перевороту 1918 року форму скасували, вважаючи її символом 
“буржуазного гніту”. Але вже після Другої світової війни вона повернулася в СРСР, щоб підкреслити єдність і дисципліну. В Україні до 1996 року діяли 
укази, що регулювали шкільну форму, але після указу президента 2019 року її обов’язковість скасували, залишивши рішення на розсуд шкіл. Сьогодні 
форма — це не уніфікований стандарт, а поле для експериментів: від вишиванок до сучасних костюмів із логотипами шкіл. Але чи потрібна вона в XXI 
столітті? Давайте розбиратися. Прихильники форми переконані, що вона — більше, ніж просто одяг. Вона формує атмосферу, задає тон і впливає на 
поведінку учнів. Ось ключові аргументи, які найчастіше звучать у дискусіях. Дисципліна та порядок. Форма створює робочу атмосферу, подібно до діло-
вого дрес-коду в офісі. Учні, одягнені в єдиний стиль, менше відволікаються на зовнішній вигляд і зосереджуються на навчанні. Соціальна рівність. 
Форма нівелює різницю в статках: діти з бідніших сімей не відчувають дискомфорту поруч із тими, хто носить брендовий одяг. Економія часу та грошей. 
Батькам не доводиться щодня думати, що одягнути дитині.
/end/



5
/start/
Телефон – це апарат для передачі і прийому звуку (в основному — людської мови) на відстані. Сучасні телефони здійснюють передачу за допомогою 
електричних сигналів і радіосигналів. Він є одним з найбільш поширених і невід’ємних засобів комунікації в сучасному світі. Термін “телефон” також 
використовують для загальновизнаної скороченої назви телефонії, телефонного апарату та номера абонента мережі. Історія телефону починається в США в 
кінці XIX століття. У 1876 році американський винахідник Олександр Грейам Белл отримав патент на свій винахід — телефон. Він був першим, хто успішно 
розробив пристрій, здатний передавати та приймати звукові сигнали по дротовій лінії. Белл став засновником компанії Bell Telephone Company, яка пізні-
ше стала частиною компанії AT&T — одного з найбільших телефонних операторів в США. Вважається також, що незалежно від Белла телефон винайшов Елайша 
Грей, проте першою була визнана патентна заявка Белла. У 1878 році перший телефонний апарат був встановлений в Бостоні, штат Массачусетс. Відтоді 
телефонна мережа почала активно розвиватися, і до початку XX століття охопила більшу частину Північної Америки. У 1891 році компанія AT&T запропону-
вала створити першу міжнародну телефонну лінію, що з’єднує США та Канаду. У 20-х роках XX століття Телефонні апарати почали масово вироблятися і 
використовуватися в Європі. Одним з ключових гравців на цьому ринку була шведська компанія Ericsson, яка досі є одним з провідних виробників телефо-
нів у світі. У 1927 році була встановлена перша телефонна лінія між Європою і Північною Америкою, що значно поліпшило можливості міжнародного зв’язку. 
З розвитком технологій і появою нових винаходів телефони стали все більш вдосконаленими. У 1947 році Bell Laboratories представила перший транзи-
сторний телефон — пристрій, який використовував транзистори замість ламп для посилення сигналу. Це дозволило зробити телефони компактніше і більш 
надійними. У 1973 році компанія Motorola представила перший мобільний телефон. Він був великим і важким, але відкрив нову еру мобільного зв’язку.
/end/




